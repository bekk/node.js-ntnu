Kom igang med Node.js
===

Node.js er en raskt voksende plattform som blir brukt til
alt fra store applikasjoner, API-lag og filservere, til
byggeverktøy for frontend-kode.

Store aktører som LinkedIn, Microsoft, Yahoo!, PayPal
og Groupon benytter mer og mer Node.js, så nå kan det
være lurt å ha kunnskap om hvor og hvordan man kan
bruke plattformen.

I denne kursserien på tre deler går vi igjennom en lett
introduksjon, før vi ser videre på litt mer lavnivå og
avansert bruk. Vi avslutter i del 3 med å se hvordan man
kan bruke Node.js til å bygge frontend-applikasjoner.

## Del I
Introduksjon til plattformen Node.js. Viser det som skiller
Node.js fra andre plattformer og hvorfor det er blitt så populært
som det har blitt. Vi Går igjennom npm, asynkron kode, EventEmitter
og kort om streams.

Anbefalt å installere før oppmøte: [Nyeste Node.js](http://nodejs.org/),
[LearnYouNode](https://github.com/rvagg/learnyounode)
og [Async You](https://github.com/bulkan/async-you).

## Del II
Går igjennom lavnivå Node.js og hvordan man kan bruke Node.js
som HTTP/TCP-tjener. Vi vil også se på hvordan vi kan bruke
Node.js til å lage sanntidsapplikasjoner, eller hvordan
en kan lese fra store filer med streams.

Anbefalt å installere før oppmøte: [Stream adventure](https://github.com/substack/stream-adventure)

### Del III
Node.js blir ofte brukt for verktøy til bygging av frontend-
applikasjoner. Mange av de mest brukte verktøyene som
CSS-preprossessering, bildeoptimalisering, kode-minifisering
holder i dag til i Node-universet. I del III vil vi gå igjennom
hvordan vi kan bruke npm og Browserify til å lage en Web-chat.

Anbefalt å installere før oppmøte:
[Browserify adventure](https://github.com/substack/browserify-adventure).
